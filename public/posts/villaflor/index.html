<!DOCTYPE html>
<html lang="en-us">
  <head>
    <meta charset="utf-8">
    <meta name="viewport" content="width=device-width, initial-scale=1">
    
    <title>Konsten att frysa på Teneriffa | Kanariefogel</title>
    <link rel="stylesheet" href="/css/style.css" />
    <link rel="stylesheet" href="/css/fonts.css" />
    <link href="//cdn.bootcss.com/highlight.js/9.12.0/styles/github.min.css" rel="stylesheet">

  </head>

  <body class="page">
    <nav class="header">
      <div class="banner">
  <a href="/" class="text">
    <h1>Kanariefogel</h1>
  </a>
</div>

      <div class="head-meta">
      
        <span><a href="/">&larr; Back to Home</a></span>
        <span class="date">2015-10-12</span>
        
        
        
          
        
        
        
      
      </div>
    </nav>

<div class="container">
<article>
<div class="article-meta">

  <div class="categories">
  
  </div>

  <h1><span class="title">Konsten att frysa på Teneriffa</span></h1>

  

  
  

</div>



<main>
<p>En varm och solig morgon bestämde vi oss för att det var dags för en utflykt. Vi skulle upp i bergen och vandra! Nu var det dags att lämna stränderna, se bergen, befinna oss i en skog och andas in klar luft.</p>

<p>Vi packade ryggsäckarna med smörgåsar, frukt, kex och vattenflaskor. Eftersom solen brände på från den klarblå himlen smörjde vi givetvis in oss rejält i solkräm och stoppade ned hattar i ryggsäcken. Solen tar visst extra mycket på hög höjd, så man får se upp! För säkerhets skull stoppade vi ned var sin tunn skjorta ifall man kände sig riktigt bränd.</p>

<p>Vi gick iväg till busstationen och hade tur. Bussen till Villaflor skulle gå om bara tio minuter. Det var inte särskilt mycket folk på bussen, några kanarier som gick av längs vägen, en grupp hurtiga norska pensionärer som steg av vid en vingård. Kanske skulle de prova på vinplockning? De har det på en del vingårdar för turister. En äldre, mycket välklädd dam med en stor blombukett i famnen steg på bussen och åkte några stopp. När bussen kom fram till Villaflor var den tom och vi var de sista passagerarna.</p>

<p>Villaflor var påfallande tomt och ödsligt. Vägen till Teide passerar i utkanten, men det var nog inte så många som gav sig in mot centrum, tyvärr. Byn (eller staden?) är mycket fin. Pittoresk skulle det stått i guideböckerna. Gatorna är trånga och husen står tätt, som en länga med radhus. De delar av Los Cristianos där vi bor är ganska smutsig, med skräp och hundskit som man får se upp med, men här var det rent och välskrubbat över allt.</p>

<p>Men var fanns alla människor? Det är gott om hus, men väldigt få människor.Utanför några kaféer satt folk och man hörde lite ljud inifrån en del andra serveringar. Några barn syntes inte till och medelåldern på de få människor vi såg var hög. Det här var trots allt en lördagsförmiddag och det borde varit många i rörelse.</p>

<p>Förklaringen kom snart. På många av husen var färgen skavd och sliten på fasaden, många stängde fönsterluckor stängda för gott och många skyltar med texten Se Vende (till salu) syntes till. Villaflor, liksom många andra samhällen högre upp i bergen är på väg att sakta med säker bli en spökstad.</p>

<p>Hur var det med behovet av solkräm, hatt och solglasögon då? Ganska måttligt. Här var det mulet, rått och kallt! Villaflor ligger på 1400 meters höjd och är den högst belägna by på Kanarieöarna. Byn var helt insvept i moln och det var mycket kallare, råare och fuktigare än vi förväntat oss. Kontrasten från den blå himlen och de 27 grader i Los Cristianos var total.</p>

<p>Vi gick bort mot torget, varifrån lederna började och började vandringen bort mot bergen. I utkanten passerade vi en odling där man man under hundratals år byggt upp imponerande terasser. Vilket enormt arbete detta måste ha varit!. Sluttningen gör marken svårodlad så lösningen har varit att omforma landskapet: bygga terasser genom att mura upp med stenblock och skapa plana ytor. Det syntes att man hållit på i många sekel för att omforma  hela landskapet. Vi såg potatisplantor som blommade, vindruvor som höll på att skrumpna ihop mot slutet av säsongen och längs vägen växte mandelträd och fikonbuskar.</p>

<p>Snart lämnade vi odlingslandskapet och började stiga genom pinjeskogen. Efter veckorna vid kusten kändes det skönt att se annan växtlighet än palmer och kaktus. Pinjeträd är oerhört imponerande: gamla, tjocka stammar, kottar stora som apelsiner och barr långa som en underarm.</p>

<p>Leden steg brant och vandringen var ganska jobbig. Stigen vi följde, som var bred som en väg, var väl upptrampad under 500 års tid. Man la märke till hur vi befann oss någon halvmeter under markytan i skogen. I skogen var det jord och tjocka lager med barr, här var det berg och sten. All jord hade trampats bort  av människor och getter som gått här sedan guanchernas dagar.</p>

<p>Uppe på en plattå fanns en ny liten odling. Ingen verkade bo där. Vi åt vår lunch och plockade lite kvarglömda fikon och mandel till efterrätt. Under stigningen hade vi varit varma, men nu när man stannade kände man hur kallt det var. Huden knottrade sig och man satt och småhuttrade, mitt på Teneriffa, bara någon mil från kusten. Vi fortsatte vandringen och kom in i en ravin där tystnaden var total.</p>

<p>Nervöst tittade vi på klockan. Bäst att vända tillbaks. Det var få bussar ned till kusten och tidtabellen mer eller mindre obegriplig. Vi ville inte bli strandsatta här!</p>

<p>Vi vandrade tillbaks till Villafor och gick bort mot busshållplatsen igen. Busskuren var fint uppmurad, målad i ockrafärg och dekorerad med lavasten. Inne i kuren satt skyltar med busstiderna uppe och en bekväm, nyligen inoljad bänk fans att sitta på. Härifrån gick inte bussen. I stället skulle man ställa sig sidan om soptunnorna, vid en rostig gammal skylt och en uråldrig totalt inaktuell tidtabell. Logiskt? Tja alla, som tog bussen härifrån visste säkert varifrån och när den gick.</p>

</main>





<nav class="post-nav">
  <span class="nav-prev"><a href="/posts/lagenhetsjakt/">&larr; Lägenhetsjakt</a></span>
  <span class="nav-next"><a href="/posts/calima/">Calima &rarr;</a></span>
</nav>



</article>
</div>

<script async src="//yihui.name/js/center-img.js"></script>

<footer>

<div class="footer">
  <ul class="menu">
    
  </ul>
  
</div>
</footer>







</body>
</html>

