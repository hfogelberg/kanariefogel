<!DOCTYPE html>
<html lang="en-us">
  <head>
    <meta charset="utf-8">
    <meta name="viewport" content="width=device-width, initial-scale=1">
    
    <title>Äntligen framme | Kanariefogel</title>
    <link rel="stylesheet" href="/css/style.css" />
    <link rel="stylesheet" href="/css/fonts.css" />
    <link href="//cdn.bootcss.com/highlight.js/9.12.0/styles/github.min.css" rel="stylesheet">

  </head>

  <body class="page">
    <nav class="header">
      <div class="banner">
<a href="/" class="text">
&Kfr;&Afr;&Nfr;&Afr;&Rfr;&Ifr;&Efr;&Ffr;&Ofr;&Gfr;&Efr;&Lfr;
</a>
</div>

      <div class="head-meta">
      
        <span><a href="/">&larr; Back to Home</a></span>
        <span class="date">2015-08-13</span>
        
        
        
          
        
        
        
      
      </div>
    </nav>

<div class="container">
<article>
<div class="article-meta">

  <div class="categories">
  
  </div>

  <h1><span class="title">Äntligen framme</span></h1>

  

  
  

</div>



<main>
<p>Efter en mycket lång dag var vi äntligen framme i Los Cristianos. Tack vare GPS:en i mobilen (och den fenomenala appen Here) lyckades vi hitta fram till den slingriga gatan Calle La Montaña. Utan GPS hade vi letat fortfarande.</p>

<p>Då dök nästa problem upp. Parkering. Vi hade hyrt en stor bil för att få med oss all vår packning och att fickparkera den på en smal, slingrig gata skulle inte bli det lättaste. Eftersom det inte fanns en enda ledig plats inom den närmaste kvadratkilometern var det ännu svårare.</p>

<p>Till sist hittade vi ett ställe att parkera, tittade på GPS:en och såg att vi var i närheten. Vi lastade ut de väskor vi kunde ta och började gå. På helt fel väg. Det var inte Calle La Montaña utan Calle La Montanñita!</p>

<p>Hämta bilen, lasta in väskorna igen och köra vidare. Nu blev det parkering på en heldragen gul linje. When in Rome do like the Romans.</p>

<p>Carmen som skulle ge oss nyckeln var på plats och väntade. Hon kunde ingen engelska, men vi hade lyckats kommunicera via teckenspråk på mobilen och hade kommit överens om att ses 19:30. Äntligen, äntligen, äntligen!</p>

<p>Lägenheten har två sovrum, vardagsrum, kök, badrum och två toaletter.
Fördelar:
- Fantastisk utsikt över havet och stranden.
- Lugn gata. Det är inte särskilt mycket trafik och inga barer mm i närheten.
- Bra kök
- Snabbt ner till centrum, stranden och skolan genom att gena med trapporna som leder ned för berget.
- Man kommer att ha bra kondis efter några månader med dess höjdskillnader</p>

<p>Nackdelar:
-Dubbelsängen är inte gjord för fullvuxna människor.
-Trasig ugn</p>

<p>Efter att ha packat upp det viktigaste, duschat kallt och bytt om gick vi och hundarna ned till strandpromenaden. Överallt fanns det hundar och nästan alla gick omkring fritt. På de många uteserveringarna såg man nästan lika många hundar som människor. Vi slog oss ned vid en av alla mer eller mindre identiska serveringarna och beställde in pizza, tapas, öl och vatten. Hundarna sniffade intresserat efter alla god dofter och förbipasserande jyckar.</p>

<p>Mätta och belåtna lufsade vi ned mot stranden, bytte om till badkläder och vadade i. Äntligen, äntligen framme!</p>

</main>





<nav class="post-nav">
  <span class="nav-prev"><a href="/posts/ett-kvallsnoje/">&larr; Ett kvällsnöje</a></span>
  <span class="nav-next"><a href="/posts/flytten/">Den stora flyttdagen &rarr;</a></span>
</nav>



</article>
</div>

<script async src="//yihui.name/js/center-img.js"></script>

<footer>

<div class="footer">
  <ul class="menu">
    
  </ul>
  
</div>
</footer>







</body>
</html>

