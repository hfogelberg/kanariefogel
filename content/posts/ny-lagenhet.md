+++
date = "2015-10-21T16:43:08+01:00"
title = "Ny lägenhet"
draft = false
+++
Äntligen fick vi napp och har en ny lägenhet! 

Lägenheten i den lilla orten Palm Mar, några kilometer öster om Los Cristianos. Mellan Los Cristianos och Palm Mar höjer sig den avsomnade vulkanen Guaza. Man kan gå mellan orterna: en fin, om än lite svettig promenad på ungefär en timme.

Vi är bekanta med Palm Mar sedan tidigare och kontrasten mot Los Cristianos är fullständig. Här finns inga hotell alls - det är inte tillåtet, utan människor bor här. Människorna som bor här är en blandning av kanarier och människor från andra delar av Europa. Mest tycks det vara belgare, italienare, britter och ryssar. Det är lugnt, tyst, avkopplande, rent och lagom småtråkigt. Det finns en del restauranger, några butike och en ganska välsorterad mataffär. Bussförbindelserna är mindre bra, så någon form av transport behövs, men det blir nästa problem. 

Vi hade tur med lägenheten och fick betydligt mer för pengarna denna gång. Den består av ett vardagsrum, ett ganska litet kök (nackdelen), två sovrum, två badrum, en stor balkong och en takterass. Lägenheten ligger på området Los Balandros, som domineras av sin 50 meter långa pool. Denna kommer att utnyttjas flitigt!
