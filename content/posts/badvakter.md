+++
date = "2016-12-14T11:20:24+01:00"
title = "Badvakter"
draft = false
+++
Alla de större stränderna på Teneriffa har badvakter. Hur mycket de har att göra kan variera betydligt. När vi bodde i Los Christianos, på södra delen av ön tycktes de har mer koll på mobilen än strandens besökare. Förmodligen gjorde inte det så mycket eftersom Las Vistas och Los Christianos är två väldigt lugna och väl skyddade stränder. Trots att vi var mycket vid havet såg vi dem aldrig behöva hjälpa någon.

Nu bor vi sedan några månader i Puerto de la Cruz på norra sidan av ön och havet är helt annorlunda. Denna kust är mycket mer utsatt för strömmar, vindar och höga vågor. Badvakterna sliter ut betydligt fler röda än gröna flaggor. För att inte nämna hur många visselpiper de måste vissla sönder under en sommar. Jag kan bara minnas att vi sett en grön flagga vid ett tillfälle. Badvakterna tar sitt jobb på stort allvar och har koll med hökögon på människorna i vattnet. Och det finns all anledning till detta. Särksilt under vintern inträffar flera dödsfall vid stränderna.

Vågorna verkar inte bekymra badvakterna så mycket. Är det två meter höga vågor kan de flesta sjuttioåringar och föräldrar med badsugna treåringar förstå att man skall vara försiktig. Vi har vid många tillfällen set höga vågor och fullt med folk i vattnet utan att badvakterna verkar särskilt oroade - om man inte är för långt ut. 

Den stora faran är strömmar. Playa Jardin, där vi badar, ligger i en vik med klippor öster och väster om stranden. När det är lågvatten med samtidigt kraft i havet kommer vattnet in vid mitten av viken, följer stranden mot kanterna och försvinner ut längs kanterna. Där kan det vara kraftiga strömmar som gör det omöjligt att ta sig in. Faran syns inte och människor förstår inte risken. Det var inte uppenbart för oss heller när vi flyttade hit. För ett par dagar sedan fick vi ett tydligt bevis för risken. En medelålders kvinna var i vattnet vid sidan av klipporna. Vattnet var midjehögt och hon kunde omöjligt ta sig iland. Hon försökt gå inåt men trillade omkull drogs hela tiden längre ut. Två badvakter rusade dit. Den ene gav sig ut med en livlina om midjan och den andre stannade på land och vinschade in dem. Allt slutade väl, men havets krafter blev väldigt uppenbara. 

Lyssna på badvakterna!

Så vad skall man göra om det inte finns någon som kan rädda en? Knepet är att simma parallellt med kusten. Till sist kommer strömmen att släppa och man kan komma iland. Att kämp emot strömmen går inte.

