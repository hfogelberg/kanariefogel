+++
date = "2017-08-20T17:40:05+01:00"
title = "Smörsångaren och psykologen"
draft = true
+++
Vi går ofta och mycket. Vi går med hundarna, in till centrum, till havet för att handla mat. Sakta men säkert börjar vi lägga märke till människor. Man vet ingenting  om dem, har inget namn på dem men börjar sätta lite etiketter på dem i alla fall. 

Där finns Cigarrmannen, som ofta promenerar på vår gata. Han är en äldre man på gissningsvis drygt sjuttio. Han är ganska tjock och kraftfull, alltid med en stor hatt på huvudet och en tjock cigarr i munnen. I handen har han en käpp, gjord av en fint snidad, putsad och inoljad trästav. Den är ett bra stöd, men verkar tung. Vid hans sida går en pytteliten hund, inte mycket större än cigarren. 

