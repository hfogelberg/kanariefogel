+++
date = "2015-08-19T19:57:19+01:00"
title = "El Piño Gordo"
draft = false
+++
Södra Teneriffa är inte bara stränder, hotell och tingel-tangel. Om man kör från Los Cristianos upp mot bergen och passerar Val San Lorenzo och Villaflor hamnar man så småningom i en underbar pinjeskog.

Pinjeträd är fascinerande med sina apelsinstora, stenhårda kottar, 30 cm långa bar och grova bark. Det är en väldigt speciell doft i en pinjeskog. Den påminner mig lite om en bastu.

Längs vägen mot Teide passerar man en parkeringsplats och en ganska oanselig skylt, Piño Gordo. Där finns den, gammelfarfar till hela skogen. Trädet är enormt, 45 meter högt, tre meter i diameter och drygt nio meter i omkrets. Grenarna som sticker ut en bit upp på stammen är som en rejäl bok i skogarna hemma.

Jag har sett Rumskullaeken i Småland och träden i Redwood, utanför San Francisco, men frågan är om inte Piño Gordo är det som fått mig att mest tappa  hakan.
