+++
date = "2015-09-22T11:21:14+01:00"
title = "Morgonpromenad"
draft = false
thumbnail = "/img/croissant.jpg"
+++

![Croissant](/img/croissant.jpg#center)

Varje morgon går vi föstås en runda med hundarna. Mornarna här är svala, friska, lugna och tysta och det brukar vara väldigt skönt att gå ut. Hundarna trivs och är pigga.

På söndagarna brukar det bli en speciell runda. Vi går då till höger längs gatan,ned för en trappa och slingrar oss genom några smala, lite märkliga gränder. Allt är lugnt, stilla och tyst. Från de öppna fönstren hörs bara snarkningar och knirret från en säng när någon vänder sig. Möjligen möter man någon annan hundägare eller någon som skall börja jobbet tidigt.

När man svängt runt ett hörn hörs plötsligt ett sorl som stiger upp för backen från ett torg. När man går ned för backen ser man var ljudet kommer ifrån, kaffeet. Där verkar alla taxichauförer och poliser i Los Cristianos för en kopp och mycket intensiva diskussioner.

Precis utanför finns en lämplig stolpe där man kan fästa hundarna. "Buenos dias", "Hola", "Que tal", "Perequitos guapos",  ropar taxichauförerna när man går förbi.

Väl inne köper nan lyxfrukosten: en baguette och nybakade, frasiga croissanter.