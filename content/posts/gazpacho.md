+++
date = "2016-08-10T11:08:28+01:00"
title = "Gazpacho och siesta"
draft = false
+++

![Gazpacho](/img/gazpacho.jpg#center)

När vi för ett år sedan lämnade Sverige var det under en av kallaste, gråaste, blötaste och mest snigelinvaderade somrarna i mannaminne. Några dagar innan vi flög hit, i början av augusti, var det 12 grader. Det tog inte många dagar innan vi föll in i spanska vanor och dygnsrytm. På sommaren har vi gått upp vid sex- sjutiden och försökt få gjort det som behöver göras tidigt. Vid lunchtid är varm mat det sista man tänker på och den spanska klassikern Gazpacho har blivit en  favorit. De flesta mataffär har flera sorter i kyldisken, men ingen är lika god som den man lagar själv på färska, solmogna grönsaker. Något mer lättlagat är svårt att hitta. All frukt och alla grönsaker här smakar så mycket bättre och kräver minimal tillagning för att bli billig gourmetmat.

Vid 15-tiden gör värmen det svårt att tänka längre och då lägger man sig i sängen, läser två sidor och sover en timme innan det är dags för en sväng till stranden och sedan laga kvällsmat. 

Kvällarna är behagliga här och ofta blir man sittande sent på balkongen. Man får sina sju-åtta timmars sömn, precis som i Sverige, men inte riktigt i den vanliga ordningen.

## Recept på Gazpacho
### Ingredienser
5 dl kall grönsaksbuljong<br>
2 skivor tärnat vitt bröd<br>
3-4 tomater<br>
1/2 gurka<br>
1 röd paprika<br>
1 gul lök<br>
2 klyftor vitlök<br>
Några droppar Tabasco eller lite chili<br>
1 dl olivolja<br>
2-3 msk vinäger<br>

### Tillagning
1. Blötlägg brödet i buljongen ca 30 minuter<br>
2. Grovhacka grönsakerna<br>
3. Mixa tomat gurka och paprika. Häll i det mesta av buljongen och skeda i brödet.<br>
4. Tillsätt lök och vitlök och mixa lite till. Mixas löken för länge blir den lätt skarp i smaken.<br>
5. Häll upp i en skål och rör i mer buljong om det behövs. Rör ned olja, vinäger och salt efter smak.<br>

