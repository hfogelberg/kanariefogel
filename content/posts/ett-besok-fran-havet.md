+++
date = "2015-08-24T18:34:59+01:00"
title = "Ett besök från havet"
draft = false
thumbnail = "/img/krabba.jpg"
+++

![Eremitkräfta](/img/krabba.jpg#center)


Bland det första som åkte ned i resväskan var snorkel, cyklop och simfenor och de har använts flitigt.

En av de närmaste stränderna, Playa las Vistas är vår favoritstrand för snorkling så här långt. Från lägenheten är det kanske tio minuter dit: till höger om dörren, ned för några vindlande trappor och sedan är man framme. 

Vad som gör den stranden så bra för snorkling är att ungefär 50 meter ut finns en lite konstgjord ö som fungerar som vågbrytare och där finns ett fantastiskt liv under vattenytan. Bara man simmar vid ytan finns mycket att se i det klara vattnet och dyker man ned de cirka tre metrarna till bottnen kan man simmar runt bland fiskstim i alla regnbågens färger och titta på stora stenkrabbor, sjöstjärnor och sjöborrar. Det har till och med börjat bildas korall.

Ibland plockar vi med lite stenar och snäckskal från botten som dekoration till köksbordet. I går kväll upptäckte vi att en av snäckorna av märklig anledning låg precis vid bordskanten. Ingen av oss hade flyttat den. Och vad nu då? Den kryper ju själv omkring! I snäckan bodde det en liten stackare till eremitkräfta som råkat komma med hem till oss. 

Vi stoppade ned den i en skål med saltat kranvatten och petade ned lite stenar och snäckskal så att den skulle känna sig hemma. Nästa morgon gick vi ned till havet igen med den vilsekomna stackaren. 

